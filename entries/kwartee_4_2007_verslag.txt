Kwartee 4 2007 verslag
# pubdate 2007-03-19
# pubtime 12:09:06
# tags life
# guid 8 at http://dieter.plaetinck.be
<p>Dit weekend (17-18 maart) ben ik naar <a href="http://www.formaat.be/index.php?l1=5&amp;l2=18&amp;l3=19&amp;l4=129">Kwartee 4</a> geweest.<br />
<a href="http://www.formaat.be/index.php?l1=5&amp;l2=18&amp;l3=19">Kwartee weekends</a> worden georganiseerd door <a href="http://www.formaat.be/">Formaat</a> (vroeger bekend als VFJ) en ging door in <a href="http://www.destelheide.be/">vormingscentrum destelheide</a> te Dworp (dichtbij Halle, ten zuiden van Brussel).<br />
Twee man sterk (Steven en ik) vertegenwoordigden we <a href="http://www.jhsjatoo.org/">jeugdhuis SjaTOo</a>.</p>
<!--break-->
<p>Steven volgde "bekijk het nuchter", een beleidsthema dat de drugs- en alcoholproblematiek behandelt.  In eerste instantie leek "ik ben nieuw in de rvb" voor mij heel interessant.  Ik zit ondertussen wel bijna een jaar in de rvb, maar een goed overzicht van alle belangrijke factoren heb ik nog niet gehad.  Dit ging echter niet door wegens te weinig geinteresseerden.  Alhoewel ik Stevens thema het beste alternatief vond wou ik toch iets anders doen, kwestie van globaal gezien zoveel mogelijk informatie te vergaren (de meeste jeugdhuizen komen met 4 a 8 personen).  Dan heb ik voor "cre-activiteit" gekozen.  Een thema waarbij je originele activiteiten leert bedenken en hoe je best promotie kan voeren.  Leek mij wel interessant.</p>
<p>Zaterdagmorgen moesten we in Wetteren de trein van 8:24 hebben.  Opstaan om 7uur gaat nooit goed, zeker niet op zaterdag, en nog minder als je de avond ervoor actief gekwist hebt bij de <a href="http://users.skynet.be/ksjlaarne/">ksj laarne</a>.<br />
Maar goed, alles ging volgens plan: een lift met de auto, 2 treinritten, een busreis en een kleine ochtendwandeling verder arriveerden we stipt op tijd om 10u.</p>
<p>De sessies zelf vielen voor mij een beetje tegen.  Pas op, ik heb vanalles bijgeleerd, maar ik had meer verwacht.  Op zaterdag hebben we vooral ideeen uitgewisseld tussen de jeugdhuizen onderling om zo tot nieuwe, originele activiteiten te komen.  Wat dacht je van een "oma- en oparty" waarbij jongeren verkleed gaan als bejaarden, of avonden waarbij iedereen op een podium zit zodat ze een stuk hoger zitten dan de toog?  Op zondag hebben we heel kort gezien hoe je goeie affiches maakt en hebben we een kleine oefening gedaan over hoe je een originele uitnodiging maakt of promotie voert in het algemeen.  De rest van de tijd (ongeveer de helft van het totaal) was basically gevuld met spelletjes en gesprekken die weinig of geen verband houden met een jeugdhuis.  Dit vond ik zonde van de tijd.<br />
Stevens sessies waren heel hands-on en leerrijk, gaande van praktische workshops (hoe rol je een joint, hoe herken je iemand die drug x of y heeft gebruikt,...) tot het uitwisselen van ervaring en adviezen over hoe je je beleid kan vorm geven.<br />
Gelukkig krijgen we hier achteraf nog een "syllabus" van, die ik (en de rest van het bestuur, medewerkers,...) nog eens kunnen nalezen. </p>
<p>Een ander aspect, dat minstens even belangrijk is als de sessies op zich, zijn de collega's die je ontmoet, waarmee je tussendoor ideeen kan uitwisselen, discussieren, en natuurlijk ook genoeg minder serieus kan zijn ;-).<br />
Velen zien dit weekend dan ook meer als een soort vakantie (en daar zit de fuif op zaterdagavond ook wel voor iets tussen) en bekijken de sessies als plezante tussendoortjes.</p>
<p>Op zondagavond, na het afscheid van formaat en onze nieuwe kennissen werd het tijd om huiswaarts te keren.<br />
Gelukkig kregen we een lift van Stijn en Pieter van <a href="http://www.jeugdhuisplectrum.be/">jeugdhuis 't plectrum</a> want de uren van de verschillende treinen kwamen niet meer zo mooi overeen.<br />
Thuisgekomen redelijk vroeg het bed in, want wat extra slaap kon ik wel gebruiken.</p>
<p>Nog eens een Kwartee meedoen zie ik zeker zitten, hopelijk krijgen we de volgende keer nog wat meer volk (medewerkers) mee :-)<br />
En nu verder aan het eindwerk werken...</p>
