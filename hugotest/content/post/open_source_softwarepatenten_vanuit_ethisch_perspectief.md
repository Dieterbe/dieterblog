+++
title = "Open source en softwarepatenten vanuit een ethisch perspectief"
date = "2007-05-29T00:53:08-04:00"
tags = ["linux", "information age", "foss"]
+++
<p>Voor school moest ik een ethisch verslag schrijven.<br />

Hier moesten 3 elementen in voorkomen:</p>

<ul>

<li>Inleidende tekst / Persoonlijke reflectie over beroeps- en bedrijfsethiek</li>

<li>Ethische beschouwingen bij het eindwerk</li>

<li>Uitgebreidere verhandeling met ethische beschouwingen over een vraagstuk naar keuze uit het domein van wetenschap, techniek, beroeps- en bedrijfsleven.  In mijn geval is dit vraagstuk naar keuze "open source en softwarepatenten" geworden</li>

</ul>

<p>Zoals sommigen onder jullie weten vind ik ethiek een heel belangrijk aspect in het leven en ik ben dan ook blij dat ik het issue van open source en softwarepatenten verder heb kunnen uitdiepen, want dit is iets waar ik in geinteresseerd ben.</p>

<p>Mijn werkje kan je <a href="/files/portfolio_ethiek_dieter_plaetinck(nl).pdf">hier</a> downloaden.  Lees het gerust door en laat me weten wat je ervan vindt!</p>

<p>Een heel interessant artikel dat ik ben tegengekomen (wel, eigenlijk mailde de docent van Ethiek het me door ;-) is <a href="http://www.kakupesa.net/kakk/docs/culteng2006_preprint.pdf">Community Ethics and Challenges to Intellectual Property</a> geschreven door Kaido Kikkas.  Neem ook dit zeker door want die kerel slaat de nagel op de kop!<br />

Bovenstaande tekst heeft ook het levensverhaal van Edward Howard Armstrong aangehaald.  Toen ik hierover las heb ik direct zijn hele <a href="http://en.wikipedia.org/wiki/Edwin_Howard_Armstrong">biografie op wikipedia</a> doorgenomen. In het kort komt het er op neer dat die persoon enkele geniale uitvindingen heeft gedaan, maar het bedrijf waarvoor hij werkte heeft via dure rechtzaken hem in de zak gezet en geruineerd.  Uiteindelijk ging zijn huwelijk en zijn hele leven eraan kapot.  En dan heeft hij zelfmoord gepleegd.<br />

Ongelooflijk hoe ver het egoisme van een bedrijf kan gaan.  Laten we dan ook leren uit de geschiedenis en kritisch staan tegenover de nieuwe elementen waar we tegenover staan zoals intellectuele eigendommen en patenten.  We willen toch niet dezelfde fouten maken?</p>

<p>In mijn zoektocht naar meer info over deze man stootte ik op deze pagina: <a href="http://world.std.com/~jlr/doom/doom_eng.htm">doomed engineers</a>.  Neem deze even door!</p>

<p>Last but not least wil ik bij deze ook iedereen de film <a href="http://www.revolution-os.com/">Revolution OS</a> aanraden.  Het is al lang geleden dat ik hem gezien heb, maar hij geeft een prima beeld over de opgang van vrije software (en Linux in het bijzonder), en je leert er vooral ook bij over enkele onethische praktijken van softwaregiganten, you know which one I mean...</p>
